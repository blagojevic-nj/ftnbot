Вест:У склопу обележавања 64 године од оснивања, Факултет техничких наука доделиће Златне индексе генерацији дипломираних инжењера машинства, 
грађевинарства и електротехнике који су ФТН уписали школске 1974/75. године.Овим путем позивамо цењене колеге који су дипломирали на нашем факултету 
да до 1. маја 2024. године пошаљу следеће податке:1. Име и презиме2. Датум и место рођења3. Број индекса4. Адреса и контакт телефон5.  Фотографија из индекса 
(фотографију можете скенирати или усликати телефоном).Подаци се могу доставити на више начина: - Попуњавањем формулара који се налази ОВДЕ- слањем на mail 
адресу zlatni.indeksi@uns.ac.rs - као и путем телефона 021/485-2056 сваког радног дана од 7 до 14:30 часова (контакт особа Биљана Брадић).Сви детаљи везани 
за свечану доделу Златних индекса биће благовремено објављени.

Вест:У четвртак, 21. марта 2024. године свечано је отворен 19. Сајам образовања “Путокази”. У наредна три дана на штанду Факултета техничких наука сви 
заинтересовани средњошколци моћи ће да од студената из Маркетинг тима ФТН-а сазнају све корисне информације о студијским програмима Факултета, начину 
полагања пријемног испита и добију одговоре на сва питања која их занимају а тичу се уписа на највећи факултет у региону.Сајам је у присуству великог 
броја званичника, представника високошколских институција, студената и ученика свечано отворио господин Милан Ђурић, градоначелник Града Новог Сада. 
Штанд ФТН-а посетила је и министарка просвете, проф. др Славица Ђукић Дејановић заједно са државном секретарком у поменутом министарству и професорком 
на Факултету, проф. др Маријаном Дукић Мијатовић.Факултет техничких наука овогодишњи је добитник Дипломе са великом златном медаљом Новосадског сајма 
коју је у име Факултета примила проф. др Мирјана Дамњановић, директорка Департмана за енергетику, електронику и телекомуникације.Сви заинтересовани 
средњошколци могу да посете Путоказе до суботе, 23. марта 2024. године од 10 до 20 часова. Улаз на Сајам је бесплатан за све посетиоце.

Вест:Привредна комора Србије, компанија Siemens Srbija и удружење „Инжењерка године“ расписали су избор за инжењерку 2024. године у Србији како би 
инспирисали и мотивисали младе жене у Србији, посебно ученице средњих школа, да се одлуче за студије и каснију каријеру у инжењерској струци.
Пријава је отворена до 7. априла.Пријава за „Инжењерку године“ врши се онлајн путем обрасца на www.inzenjerka-godine.rs/sr/prijava/, а више информација о 
конкурсу и иницијативи доступно је ОВДЕ.„Инжењерка године“ представља иницијативу која је прошле године први пут реализована у Србији са циљем да се широј 
јавности представе инжењерке из различитих компанија и институција, оне које би својом личношћу и радом могле да буду пример и инспирација младим женама 
које се налазе пред избором будућег занимања.На избору за „Инжењерку 2023. године“ чак три од десет финалисткиња завршиле су студије на Факултету техничких наука. 
Више о прошлогодишњем избору можете прочитати ОВДЕ. 

Вест:Свечана промоција и додела диплома специјалистима и мастер инжењерима ФТН-а одржаће се у четвртак, 28. марта 2024. године у Свечаној сали Факултета техничких 
наука са почетком у 12 часова.Списак инжењера који ће бити промовисани можете погледати ОВДЕ.

Вест:Пројекат „Иновативна виртуална презентација као вид промоције и заштите објеката од културног значаја“ у којем учествује Факултет техничких наука у 
сарадњи са колегама са Машинског факултета у Источном Сарајеву један је од 24 одобрена пројекта по Јавном конкурсу за финансирање заједничких истраживачких 
пројеката научноистраживачких организација чији је оснивач Аутономна покрајина Војводина у сарадњи са научноистраживачким организацијама Републике Српске у 2024. години.
Промоција и уручење 24 уговора одобрених пројеката одржано је у Административном центру Владе Републике Српске у Источном Сарајеву, 11. марта 2024. годинеМеђу одобреним 
пројектима је и пројекат „Иновативна виртуална презентација као вид промоције и заштите објеката од културног значаја“ у којем учествују Факултет техничких наука у сарадњи и
 Машински факултет у Источном Сарајеву, чиме се наглашава значај сарадње унутар академске заједнице. Тим са нашег Факултета чине доцент др Ивана Васиљевић (руководилац пројекта), 
 ванр. проф. Срђан Тегелтија, асистенти Александра Бобић и Милош Обрадовић. 

Вест:Департман за индустријско инжењерство и менаџмент 30. и 31. октобра 2024. године организује Међународну научну конференцију ”FUTURE-BME 2024” – Forging the Future: 
Pioneering Approaches in Business, Management, and Economic Engineering to Overcome Emerging Global Challenges. Конфренција ће се одржати у Винарији Ковачевић, смештеној у Иригу, 
на обронцима Фрушке горе.Конференција је посвећена истраживању савремених питања и изазова у областима менаџмента, пословања, економског инжењеринга и сродних научних дисциплина, 
кроз интердисиплинарни приступ. Конференција ће на једном месту окупити домаће и стране научнике, привреднике, представнике компанија, али и све оне који желе да прошире своја 
знања из ових динамичних области. Одабрани радови високог квалитета имају прилику за објављивање у часописима International Journal for Quality Research (ISSN 1800-6450), 
International Journal of Industrial Engineering and Management (IJIEM) (ISSN 2217-2661) и International Journal od Economic Practice and Policy (ISSN 2812-7315). 
Аутори радова са конференције ће такође имати могућност да публикују радове у посебном издању часописа Businesses (ISSN electronic 2673-7116), у складу са посебним/повлашћеним 
условима само за учеснике конференције ”FUTURE-BME 2024”.Позивамо све заинтерсоване да учествују у овом догађају који пружа прилику за разумевање савременог пословно-економског 
пејзажа, али и за умрежавање и сарадњу са водећим научницима и стручњацима. Отворена је регистрација и систем за постављање апстраката: https://www.future-bme.ftn.uns.ac.rs/Submissions.htmlРок 
за достављање апстраката је 3. јун 2024. године.Организациони одбор конференције https://www.future-bme.ftn.uns.ac.rs/

Вест:Факултет техничких наука ће и ове године наступити на Сајму образовања ПУТОКАЗИ који се одржава од 21. до 23. марта 2024. године на Новосадском сајму. 
Улаз за све посетиоце Сајма је бесплатан.Позивамо све средњошколце који су заинтересовани за упис на ФТН да посете штанд Факултета где ће имати прилику да се 
информишу о студијским програмима основних академских и основних струковних студија, начину полагања пријемног испита, као и о условима уписа. Такође, све студенте
који желе да наставе студије на неком од виших степена (мастер, специјалистичке и докторске) позивамо да се информишу о могућностима које нуди највећи Факултет у 
региону.Програм радионица, квизова, демострација и тестова можете погледати ОВДЕ.Детаљан распоред и описе интерактивних садржаја можете погледати ОВДЕ.Видимо се на Сајму 21, 
22. и 23. марта 2024. године.

Вест:Факултет техничких наука Универзитета у Новом Саду позива све заинтересоване на промоцију монографије: „Историја српске шпедиције: I део Развој шпедитерске делатности” 
ауторке проф. др Ђурђице Стојановић.Монографија је резултат пројекта „Промоција традиције српске шпедиције” који су реализовали Факултет техничких наука и Национална асоцијација 
шпедитерских друштава и агената ПУ „Транспорт и логистика”. О пројекту и монографији говориће представници издавача - Факултета техничких наука и ПУ „Транспорт и логистика”, 
затим шеф Одсека за историју Филозофског факултета Универзитета у Новом Саду, рецензенти и и ауторка. Монографија је публикована 2023. године, у години када је ПУ "Транспорт 
и логистика" обележила 20 година рада и постојања, а Катедра за логистику и интермодални транспорт Департмана за саобраћај Факултета техничких наука 30 година од оснивања.
Промоција ће се одржати у Великој сали Ректората Универзитета у Новом Саду 14. марта 2024. године са почетком у 12 часова. Програм промоције налази ОВДЕ.Наредног дана, 15. 
март 2024. године у малој свечаној сали ФТН-а (Кула, 301) са почетком у 10 часова одржаће се отворени панел логистичара и историчара „History and Logistics – connecting in 
spacetime”, на коме ће се говорити о простору за научни допринос кроз мултидисциплинарни приступ и могућностима сарадње. Радни језик панела је енглески. 

Вест:Научна и образовна манифестација BRAIN AWARENESS WEEK 2024 одржаће се на Факултету техничких наука у Новом Саду од 11. до 15. марта 2024. године.Организатор конференције 
је Лабораторија за мерно-информационе системе, КЕЛМ-ДЕЕТ, ФТН Нови Сад. Суорганизатор је Лабораторија за експерименталну психологију, Филозофски факултет, Бања Лука.Кључна 
излагања у оквиру конференцијског дела манифестације су:Уторак, 12.03.2024. 13:00 (Сала 301 у Кули ФТН-а)	•	Сунчица Здравковић, "Мозак-рачунар интерфејс (Brain-Computer 
Interface)"•	Платон Совиљ, "Биолошки инспирисане технологије електротехнике и рачунарства"•	Марјан Урекар, "Мерење динамичког нивоа шума EEG уређаја стохастичком методом
"Четвртак, 14.03.2024. 10:00 (Свечана сала ФТН-а)	•	Вања Ковић, "Diving into Language Processing: A Beginner's Voyage through ERP Brain Research"•	Ђорђе Новаковић, 
"Развој модуларне штампане плоче за аквизицију физиолошких сигнала"•	Драган Пејић, "Кратка историја мерења"•	Јелена Керац, "EEG for Assessing Game Experience via Character 
Identification"•	Анђела Шошкић, „Отворена наука у електроенцефалографским истраживањима“

Вест:Предавања из предмета “Логике у рачунарству”, "Семантика програмских језика" и "Модели израчунљивости" за студенте докторских студија, се одржава у суботу, 09. марта 2024. 
године, време: 10-14h у учионици 103 Наставног блока.

Вест:Фондација „Мрежа за сајбер безбедност“ уз подршку релевантних државних институција, високошколских установа и привреде спроводи програм „Сајбер херој“, који има за циљ изградњу
 и јачање капацитета у области информационе безбедности кроз ваннаставни рад са младима. Једна од најважнијих активности у оквиру овог програма је Национално такмичење из сајбер 
 безбедности Serbian Cybersecurity Challenge (SCC2024), које се ове године одржава пети пут по реду. Пријаве су у току!Такмичење се одржава у две фазе: квалификације и финале. 
 Квалификације се одржавају 23 - 24. марта 2024. године на онлајн платформи и индивидуалног су карактера. Друга, финална фаза, биће одржана у физичком простору 14. маја 2024. 
године кроз надметање тимова састављених од учесника који су показали најбоље знање на квалификацијама. Победници такмичења добијају вредне награде и признања, а најбољи
учесници ће имати прилику да постану део Националног тима који ће се борити на европском такмичењу ECSC 2024 у Италији.Пријавни формулар за квалификације, као и тренинг 
  материјали и додатне информације налазе се на страници: https://cyberhero.rs.Право учешћа имају сви активни студенти основних и мастер студија, као и ученици средњих школа у 
  Републици Србији.

Вест:Позивамо све запослене на Факултету техничких наука који су заинтересовани за учешће на трци Serbia Business Run да се до 15. марта 2024. године пријаве путем формулара 
који се налази ОВДЕ. Novi Sad Business Run је једна од највећих трка у граду и највећи градски спортско-пословни догађај. Током пет година организовања, у Новом Саду је 
учестовало преко 9000 тркача.  2023. године трка је била рекордна, са преко 3200 учесника из више од 130 компанија, а Факултет техничких наука је однео победу - појединачно и 
екипно. Све детаље трке можете погледати на сајту Serbia Business Run.Овогодишња новосадска трка биће одржана 09. маја 2024. године.Број пријављених који ће учествовати на овој 
трци у име Факултета је ограничен.За сва питања запослени се могу обратити колеги Душану Крстићу на маил: dusankrstic@uns.ac.rs* Информације о трци преузете су са сајта Serbia Business Run

Вест:У летњем семестру, ФТН ће организовати 2 (два) додатна испитна рока за апсолвенте по старим студијским програмима и студенте завршних година на ОАС (IV/1, IV/2...), 
ОСС (III/1, III/2...), МСС (II/1, II/2...) и МАС (I/1, I/2... II/1, II/2...). Испитни рокови ће бити одржани следећим данима: •	Мартовски испитни рок: 16. 03. и 17. 03. 2024. 
године.•	Мајски испитни рок: 18. 05. и 19. 05. 2024. године.Распоред одржавања испита биће објављен на студентском сервису. Испити које је могуће пријавити у овим роковима 
дефинисани су одлуком НН већа.Испити се могу пријавити/одјавити најкасније два радна дана пре одржавања испита. Број пријава у испитним роковима није ограничен.

Вест:У среду, 21. фебруара 2024. године, у Новом Саду, у хотелу Sheraton, одржана је Kick-Off конференција међународног пројекта Danube DNA, чији је водећи партнер Факултет 
техничких наука Универзитета у Новом Саду. Догађају су, осим међународних партнера и националних представника малих и средњих предузећа, присуствовали и проф. др Борис Думнић, 
вршилац дужности декана Факултета техничких наука, проф. др Сања Бојић, пројект менаџер Danube DNA пројекта, др Владимир Тодоровић, руководилац Центра за развој Научно 
технолошког парка Нови Сад и Видосава Џагић, помоћник директора Привредне коморе Србије.Том приликом, 26 партнерских институција на пројекту потписале су Меморандум о разумевању - 
међународни споразум о формирању Danube DNA мреже институција посвећених дигитализацији малих и средњих предузећа у Дунавском региону. Меморандумом се ове институције потписнице 
обавезују да ће заједнички радити на развоју неопходних вештина, као и на развоју заједничких технолошких решења за трансформацију малих и средњих предузећа ка индустрији и логистици 
4.0. Пројекат Дунавска мрежа центара за дигиталну трансформацију малих и средњих предузећа (енг: Danube Digital transformation Network of Active SMEs training and knowledge transfer 
centers – Danube DNA) суфинансира се од стране Европске Уније преко Дунавског транснационалног програма.На пројекту учествује укупно 26 партнерских инстутуција: 12 финансираних партнера 
и 14 придружених партнера, из 12 земаља Дунавског региона. Укупан буџет пројекта износи 2.159.530,00 EUR од чега суфинансирање ЕУ износи 1.727.624,00 EUR. Трајање пројекта је 30 месеци 
(јануар 2024 - јун 2026.).Основни циљ пројекта је стварање Danube DNA мреже центара посвећених дигиталној трансформацији малих и средњих предузећа. Та дигитална трансформација ће се
 реализовати кроз међународну синхронизацију стратегија развоја у области дигитализације, међународне и националних обука о дигиталној трансформацији малих и средњих предузећа, развој 
 6 заједничких технолошких решења и имплементацију 12 пилот акција.

Вест:У оквиру посете Новом Саду, амбасадор Велике Британије у Републици Србији Њ. Е. Едвард Фергусон изразио је жељу да посети и Факултет техничких наука. На овакву одлуку, 
како је и сам приликом посете истакао, подстакле су га бројне позитивне и инспиративне приче о успеху студената и запослених на нашем факултету. Амбасадора Фергусона и његове 
сараднике, Јасну Хајдер и Душана Михајиловића дочекао је проф. др Борис Думнић, вршилац дужности декана ФТН-а. Са Факултета техничких наука, састанку су присуствовали и продекан 
за науку и међународну сарадњу, проф. др Дарко Стефановић, директор Департмана за рачунарство и аутоматику, проф. др Милан Видаковић, асистент на Департману за енегетику, 
електронику и телекомуникације и руководилац IEEE студентског огранка Нови Сад, Барбара Вујков, стручни сарадник за међународну сарадњу, Оливера Стојшин-Шулц, шеф Службе за 
маркетинг, Тијана Моцељ и стручни сарадник за маркетинг, Милана Вртунски. У срдачном разговору, проф. др Борис Думнић изразио је велико задовољство и част што се господин 
Фергусон интересује за ФТН и кроз видео презентацију Амбасадора упознао са историјатом, актуелним и будућим активностима и пројектима Факултета. Амбасадор Велике Британије 
захвалио се на гостопримству и отворио могућност за потенцијални заједнички рад са циљем јачања сарадње са британским научним институцијама и привредним субјектима. Такође, 
господин Фергусон је искористио прилику и да позове све заинтересоване студенткиње да се пријаве на мастер програм #WomenInSTEM који је у потпуности стипендиран од стране The British Council. 

Вест:Јубиларни, 30. скуп „Трендови развоја 2024”, одржао се од 7. до 10. фебруара 2024. године у Хотелу “Фонтана” у Врњачкој Бањи. Централна тема Скупа који је на једном месту окупио бројне представнике академске заједнице из земље и региона била је “Наставници и сарадници као центар промена у високом образовању”.“ТРЕНД 2024” свечано је отворила проф. др Маријана Дукић Мијатовић, државна секретарка у Министарству просвете Републике Србије. У свом обраћању проф. Дукић Мијатовић истакла је значај тимског рада представника академске заједнице, привреде и државних институција као и других релевантних актера у креирању оптималних услова у области високог образовања у Србији.Присутнима су се у име организатора обратио проф. др Борис Думнић, в. д. декана Факултета техничких наука који се осврнуо на традицију и значај који скуп Тренд има већ 30 година и пожелео свима продуктиван рад и изразио жељу да закључци Скупа буду корисне смернице за развој високог школства у земљи. У име Универзитета у Новом Саду учеснике је поздравио и ректор Универзитета, проф. др Дејан Мадић.  Представник Минстарства науке, технолошког развоја и иновација био је проф. др Мирослав Трајановић, државни секретар.Скуп “Трендови развоја 2024”, између осталог обележио је и Округли сто под називом „У сусрет променама начина финансирања високошколских установа“ током ког је закључено је да се теми финансирања треба дати апсолутни приоритет. На самом почетку обратили су се државни секретари у Министарству просвете проф. др Маријана Дукић Мијатовић и проф. др Ивица Радовић, председник Радне групе за израду нацрта Закона о финансирању високог образовања. Помоћник министра за високо образовање, проф. др Александар Јовић кроз своју презентацију је представио моделе финансирања у ЕУ и резултате рада Радне групе. Кроз дискусију која је уследила указано је на проблеме са којим се сусрећу високошколске установе као што су финансирање материјалних трошкова, исплате отпремнина и јубиларних награда, трошкова превоза запослених и генерално финансијског положаја наставника и сарадника. На Округлом столу дискутовали су проф. др Дејан Гвоздић, декан Електротехничког факултета Универзитета у Београду, проф. др Владан Кузмановић, декан Грађевинског факултета Универзитета у Београду, проф. др Милица Павков Хрвојевић, декан Природно-матетичког факултета Универзитета у Новом Саду, проф. др Горан Јаневски, декан Машинског факултета Универзитета у Нишу, проф. др Биљана Пајин, деканица Технолошког факултета Универзитета у Новом Саду, проф. др Татјана Бугарски, деканица Правног факултета Универзитета у Новом Саду, проф. др Данијела Милошевић, деканица Факултета техничких наука у Чачку Универзитета у Крагујевцу, проф. др Владимир Ранковић, проректор за наставу Универзитета у Крагујевцу, проф. др Миле Савковић, декан Факултета за машинство и грађевинарство из Краљева Универзитета у Крагујевцу, Валентина Вребалов, председница Синдиката Факултета техничких наука и проф. др Душан Савић, продекан за основне академске студије на Факултету организационих наука Универзитета у Београду. Модератор Округлог стола је био проф. др Борис Думнић, в. д. декана Факултета техничких наука Универзитета у Новом Саду.Додатно, као нови концепт уведена је и панел дискусија на тему “Трендови у бизнис образовању” током које је препознат изазов индустријског развоја који је условио потребу значајног профилисања бизнис образовања. Панелисти проф. др Владимир Сенић, проректор Универзитета у Крагујевцу, проф. др Драго Цвијановић, декан Факултета за хотелијерство и туризам, проф. др Небојша Гвозденовић, декан Економског факуктета у Суботици, проф. др Душан Савић, продекан за наставу ФОН, Дарко Ђорић, директор MIND групе, Мирко Пешић, директор НТП Чачак и Никола Обрадовић, серијски предузетник су у веома живој дискусији дали корисне смернице за предметну област. Распоред часова за мастер студије уподобљен запосленим студентима, докторске струковне студије, значај вођења каријере и интернационализација образовања, па и стартап концепт лансирања иновација неки су од закључака са овог панела. Модератор панела био је проф. др Бојан Лалић.Скуп је обогатила и Радионица „Разумевање и примена одабраних образовних принципа“ која је подразумевала рад у мањим групама и примени принципа на студије случаја а садржала је и општу дискусију о образовним принципима и технологијама.Током ТРЕНД-а ‘24 представљено је 89 научно-стручних доприноса развоју високог образовања. Радови су презентовани кроз 2 уводне сесије, 1 позивно предавање, 4 пленарне сесије и 3 постер сесије. Аутори радова дошли су из 6 држава - Босне и Херцеговине, Естоније, Мађарске, Словачке, Сједињених Америчких Држава, и Србије а припремило их је укупно 318 аутора/коаутора из 34 институције. Теме о којима се дискутовало биле су: Финансирање високошколских установа и научноистраживачких организација, Рангирање научноистраживачких организација, Агилне методе и приступ образовању, Дуални модел и струковне студије у образовању, Иновације, изазови и трендови у образовању, Трендови у бизнис образовању. Скуп ће имати и Студентску секцију која ће разматрати следеће теме: ORCID, студентско организовање кроз заједничке пројекте са привредом, искуство са студентским мобилностима, студентску праксу, итд.Након тродневног рада и детаљне анализе свих презентованих радова и продуктивних дискусија трочлана Комисија у саставу проф. др Мирјана Дамњановић, проф. др Ненад Симеуновић и проф. др Дејан Лукић донела је предлог Закључака скупа који су се након краће дискусије усвојили и биће достављени свим релевантним институцијама, учесницима и широј академској заједници.Организатори „Трендова развоја” су Универзитет у Новом Саду и Факултет техничких наука, а покровитељи Министарство просвете, Министарство науке, технолошког развоја и иновација, Покрајински секретаријат за високо образовање и научноистраживачку делатност, Подружница Друштва за образовање IEEE секције Србија и Црна Гора (IEEE Education Society Chapter of the IEEE Serbia and Montenegro Section).

Вест:У присуству великог броја еминентних представника високообразовних и научних институција и академске заједнице, у среду, 7. фебруара 2024. године свечано је отворен јубиларни, 30. скуп ТРЕНДОВИ РАЗВОЈА. У наредна три дана у Хотелу „Фонтана“ у Врњачкој Бањи пажња научне и стручне јавности биће усмерена на тему нових изазова са којима се сусрећу универзитети у земљи и региону.Скуп је отворила проф. др Маријана Дукић Мијатовић, државна секретарка у Министарству просвете Републике Србије. Отварајући скуп проф. Дукић Мијатовић поздравила је све присутне у име Министарства просвете и изразила задовољство што су се на скупу на једном месту нашли представници академске заједнице и привреде. Тимским радом ових институција и сарадњом са министарствима радиће се на томе да се донесе добробит свим субјектима. У име Факултета и програмског одбора Скупа присутне је поздравио проф. др Борис Думнић, в. д. декана Факултета техничких наука истакавши том приликом традицију и значај одржавања Скупа Тренд са посебним освртом на репрезентативан број радова и учесника. Професор Думнић нагласио је значај тема о којима ће се дискутовати током наредна три дана и изразио жељу да резултати Тренда буду продуктивне смернице, нови модели и закључци у ком правцу треба да иде високо школство Србије.Присутнима се обратио и проф. др Дејан Мадић, ректор Универзитета у Новом Саду. Проф. Мадић истакао је препознатљивост Факултета техничких наука, броја и квалитета његових студената и професора као и значај резултата које заједно постижу у области науке и истраживања на глобалној научној сцени.Након свечаног отварања уводно предавање на тему "Осврт на имплементацију Акционог плана за остваривање стратегије образовања (СРОВРС 2030) у области високог образовања" одржала је проф. др Маријана Дукић Мијатовић, државна секретарка у Министарству просвете.У оквиру прве пленарне сесије рад са насловом Дигитализације у научно-иновационом екосистему Србије представио је проф. др Мирослав Трајановић, државни секретар у Министарству науке, технолошког развоја и иновација.Овогодишњи ТРЕНД обележиће низ новина. По први пут уведена је Радионица „Разумевање и примена одабраних образовних принципа“ која подразумева рад у мањим групама и примени принципа на студије случаја а садржи и општу дискусију о образовним принципима и технологијама. Скуп ће обележити и Округли сто "У сусрет променама начина финансирања високошколских установа" на коме ће учествовати представници министарстава, ректори државних унивезитета као и декани и продекани бројних техничких факултета из Србије. На Округлом столу дискутоваће  се о веома актуелној теми која таргетира академску заједницу у овом тренутку а то је начин финансирања високошколских установа. На Скупу су уведене и бројне панел сесије.Још једна од новина овогодишњег скупа је и коришћење online система FTN-Conference које је омогућило да се целокупни радови предају одмах, уместо абстраката у pdf формату.Током скупа „Трендови развоја 2024“ биће представљено 89 научно-стручних доприноса развоју високог образовања. Радови ће бити презентовани кроз 2 уводне сесије, 1 позивно предавање, 4 пленарне сесије и 3 постер сесије. Аутори радова долазе из 6 држава - Босне и Херцеговине, Естоније, Мађарске, Словачке, Сједињених Америчких Држава, и Србије а припремило их је укупно 318 аутора/коаутора из 34 институције. Теме о којима ће се дискутовати су: Финансирање високошколских установа и научноистраживачких организација, Рангирање научноистраживачких организација, Агилне методе и приступ образовању, Дуални модел и струковне студије у образовању, Иновације, изазови и трендови у образовању, Трендови у бизнис образовању. Скуп ће имати и Студентску секцију која ће разматрати следеће теме: ORCID, студентско организовање кроз заједничке пројекте са привредом, искуство са студентским мобилностима, студентску праксу, итд.Циљ ТРЕНДА 2024 је дискусија о актуелним студијским програмима на универзитетима и њихова усклађеност са новим изазовима, потребама савремене индустрије и поглед на универзитетско образовање из угла компанија. Такође, разматраће се и осавремењавање наставног процеса кроз сарадњу са привредом, као и нови трендови и технологије у образовању. Представиће се и одрживи модел финансирања у високошколским установама и разматрати потреба за значајнијим учешћем државе у финансирању научно-истраживачких организација. Дискутоваће се процеси интернационализације универзитета, мобилности студената и професора кроз Еразмус+, Билатералне и друге пројекте, као и остварени резултати у успостављању и деловању научно-технолошких паркова и научно-истраживачких института. Разматраће се положај истраживања и науке на универзитетима у погледу повећања видљивости истраживача и установа, нови портал еНаука, као и улога НИО уредника. Последњег дана Тренда, а након детаљне анализе свих презентованих радова и продуктивних дискусија трочлана Комисија предложиће присутнима предлог Закључака скупа који ће се, након усвајања доставити свим релевантним институцијама, учесницима и широј академској заједници.Зборник радова са скупа ТРЕНД 2024 биће расположив „у облаку“ у дигиталној форми на сајту www.trend.uns.ac.rs. Учесници ће моћи да му приступе online и да на својим рачунарима, таблетима или мобилним телефонима читају садржаје радова.Организатори „Трендова развоја” су Универзитет у Новом Саду и Факултет техничких наука, а покровитељи Министарство просвете, Министарство науке, технолошког развоја и иновација, Покрајински секретаријат за високо образовање и научноистраживачку делатност, Подружница Друштва за образовање IEEE секције Србија и Црна Гора (IEEE Education Society Chapter of the IEEE Serbia and Montenegro Section).Први скуп „Трендови развоја“ одржан је у Новом Саду у октобру 1994. године са фокусом на трендове развоја информационих технологија и примену у електроенергетици. Дводневни догађај окупио је око 100 учесника из привреде и научноистраживачких установа. Осми скуп представља заокрет у тематици, те се скуп последњих двадесет година бави разматрању кључних питања даљег развоја високог образовања и трансформације универзитета.

Вест:На 17. Седници Савета Факултета техничких наука одржаној у петак, 2. фебруара 2024. године спроведен је поступак тајног гласања за кандидате за ново пословодство ФТН-а које су овом органу Факултета предложили чланови Наставно-научног већа.За декана Факултета изабран је проф. др Борис Думнић.Тим професора Думнића у наредне три године чиниће: продекан за наставу проф. др Дарко Стефановић, продекан за финансије и развој проф. др Игор Пешко, продекан за науку и међународну сарадњу проф. др Милан Видаковић и продекан за инвестиције и сарадњу са привредом проф. др Дејан Лукић.

Вест:Универзитет у Новом Саду расписује јединствени Јавни позив за пријаву студената за Еразмус+ одлазну мобилност у академској 2024/2025. години са Универзитета у Новом Саду према високошколским установама из држава чланица ЕУ и трећих земаља придружених Програму (раније познате као програмске земље - чланице ЕУ, Северна Македонија, Исланд, Лихтенштајн, Норвешка, Турска).ТРАЈАЊЕ ЈАВНОГ ПОЗИВА (КОНКУРСА): 29. јануар 2024. године до 29. фебруара 2024. годинеРОК ЗА ПОДНОШЕЊЕ ПРИЈАВА: четвртак, 29. фебруар 2024. године до 23.59 часоваКандидати заинтересовани за детаље конкурса, информације о пријави могу пронаћи ОВДЕ.

Вест:Универзитет у Новом Саду расписује Јавни позив за пријаву студената за Еразмус+ одлазну мобилност, у сврху реализације студентске праксе са Универзитета у Новом Саду према високошколским установама из држава чланица ЕУ и трећих земаља придружених Програму (раније познате као програмске земље - чланице ЕУ, Северна Македонија, Исланд, Лихтенштајн, Норвешка, Турска).Студенти чланица УНС-а сами, уз консултације са својим Еразмус+ академским координаторима, проналазе академског партнера (универзитет) или неакадемског партнера (на пример, компанију или организацију из струке) из ЕУ/програмске земаље, који нуде могућност Еразмус+ праксе.ТРАЈАЊЕ ЈАВНОГ ПОЗИВА (КОНКУРСА): 29. јануар 2024. – 29. фебруар 2024. годинеРОК ЗА ПОДНОШЕЊЕ ПРИЈАВА: четвртак, 29. фебруар 2024. године до 23.59 часоваКандидати заинтересовани за детаље конкурса, информације о пријави могу пронаћи ОВДЕ.

Вест:У суботу, 27. јануара 2024. године у Свечаној сали Факултета техничких наука одржана је традиционална Светосавска свечаност и промоција мастер инжењера ФТН-а. Овом приликом Светосавском наградом награђени су најуспешнији студенти Факултета у школској 2022/23. години а додељене су и награде најбољим студентима промоције.На почетку свечаности Химну Светом Сави извео је хор Гимназије “Јован Јовановић Змај” којим је дириговао Момир Царевић након чега се присутнима обратио в. д. декана Факултета, проф. др Борис Думнић. О Светом Сави беседио је јереј, др Милан Бандобрански.Уз присуство пословодства, директора и представника департмана Факултета додељено је чак четири Светосавске награде најбољим студенткињама Факултета у школској 2022/23. години. Овогодишње добитнице су: Драгана Славић која је завршила основне и мастер академске студије са укупним просеком 10,00 на студијском програму Инжењерски менаџмент, Јана Јанковић, Ања Тановић и Јована Кљајић које су завршиле основне и мастер академске студије са укупним просеком 10,00 на студијском програму Енергетика, електроника и телекомуникације. Драгана, Јана и Ања уједно су и најбоље студенткиње промоције а поред њих награђени су и најбољи студенти промоције по групама: Ђорђе Смиљић, Марко Његомир, Андреа Ковачевић, Милица Симовски, Јелена Керац, Јована Рашевић и Јелена Ђерић.На Светосавској прослави промовисано је укупно 128 мастер и 8 мастер струковних инжењера ФТН-а.

Вест:Министар грађевинарства, саобраћаја и инфраструктуре, господин Горан Весић и в. д. декана Факултета техничких наука, проф. др Борис Думнић потписали су данас, 24. јануара 2024. године Споразум о сарадњи.Сарадња између ове две институције у будућности развијаће се кроз реализацију заједничких програма, пројеката, семинара; размену искустава, знања, вештина; размену и ширење корисних и релевантних информација као и побољшање студентског стандарда.Потписивање Споразума одржало се у Сценској лабораторији "Борислав Гвојић" уз присуство студената и професора којима су се министар и в. д. декана на крају и обратили. Министар Весић изразио је велико задовољство што је управо ФТН први изван Београда добио прилику учешћа у пројекту студентске праксе и најавио да ће новосадски студенти имати додатну погодност у виду бесплатних карата за брзи воз Соко. "Потписивањем овог Споразума нашим студентима се отворила могућност да кроз стручне праксе учествују на различитим пројектима који се организују у Србији" истакао је проф. Думнић и додао да је  основни циљ оваквих пројеката да се, након завршетка студија, студенти врло брзо интегришу у пословне системе. 

Вест:Компанија Teximp доо Србија донирала је два Симулатора управљачке јединице HASS CNC машина. У уторак,  23. јануара 2024. године представник компаније Милан Мишчевић је уручио донацију представницима Департмана за производно машинство Факултета техничких наука у Новом Саду, коју су примили директор Департмана проф. др Дејан Лукић и представник Катедре за машине алатке, технолошке процесе, флексибилне технолошке системе и процесе пројектовања проф. др Александар Живковић.Представник компаније је том приликом представио њену делатност свим присутним наставницима, асистентима и студентима завршних година студијског програма производног машинства, која се пре свега односи на дистрибуцију, едукацију и одржавање CNC машина, робота и других технолошких система разних произвођача, као што су HASS, Nakamura, Tornos, Matsuura, Studer, Shimada, Desktop metal, Nikon, Hexagon и други.CNC симулатори ће послужити наставницима и асистентима као значајно средство у едукацији студената и других особа у целоживотном образовању за програмирање и управљање CNC машинама. Ови уређаји омогућују интерактивну симулацију управљачке јединице CNC машине, визуелно програмирање уз примену графичког интерфејса како 3 осних, тако и вишеосних CNC машина и палетних система.Директор департмана се захвалио господину Милану Мишчевићу и целокупном тиму компаније Teximp на подршци и препознавању важности едукације у области производног инжењерства.

Вест:Факултет техничких наука и компанија Playrix из Новог Сада потписали су Уговор о донацији рачунара и рачунарске опреме која је данас, 23. јануара 2024. године и свечано уручена Департману за графичко инжењерство и дизајн. Компанија Playrix, позната по развоју планетарно популарних мобилних игара као што су Gardenscapes, Homescapes, Township i Fishdom  донирала је Факултету техничких наука 16 рачунара и 16 монитора, чиме ће се значајно унапредити услови за одржавање наставе.Овом приликом, директор компаније Playrix Зоран Миланко рекао је да му је част и задовољство да, као бивши студент ФТН-а помогне свом факултету. "Студенти ФТН-а су млади људи који треба да уче, да расту и развијају се, граде ову земљу а компанија Playrix је ту да им у томе помогне", истиче Миланко.Захваљујући се на донацији проф. др Борис Думнић, в. д. декана још једном је подржао овакве видове сарадње и најавио формирање озбиљног Алумни клуба који ће повезати ФТН са својим бившим студентима, сада успешним привредницима.На Департману за графичко инжењерство и дизајн, где ће се користити донирана опрема, студенти имају прилику да изучавају разне предмете из домена дизајна и развоја компјутерских игара, што чини ову донацију посебно релевантном и корисном за студенте овог департмана. Ова донација додатно наглашава посвећеност Компаније развоју образовног система и улагању у будуће генерације стручњака и симболизује снажну сарадњу између академске заједнице и креативне индустрије у Новом Саду.

Вест:Универзитет у Новом Саду расписује јединствени Јавни позив за пријаву кандидата за Еразмус+ одлазну мобилност особља са Универзитета у Новом Саду према Еразмус+ трећим земљама које не учествују пуноправно у програму: Тајланду („Универзитету „Принц од Сонгкле“).ПРИЈАВЉИВАЊЕ:ТРАЈАЊЕ ЈАВНОГ ПОЗИВА (КОНКУРСА): од 22. јануара 2024. године до 12. фебруара 2024.РОК ЗА ПОДНОШЕЊЕ ПРИЈАВА: понедељак, 12. фебруар 2024. године до 23.59 часоваВРСТЕ И БРОЈ МОБИЛНОСТИ: ДРЖАЊЕ НАСТАВЕ (4) И УСАВРШАВАЊЕ (2)РЕАЛИЗАЦИЈА МОБИЛНОСТИ: у току летњег семестра 2023/2024. или зимског семестра 2024/2025. годинеТРАЈАЊЕ МОБИЛНОСТИ: 7 дана (што укључује 2 дана за путовање)Сви заинтересовани детаље Конкурса могу пронаћи ОВДЕ.

Вест:Са задовољством Вас обавештавамо да ће се у периоду од 7. до 10. фебруара 2024. године одржати јубиларни XXX скуп Трендови развоја: „Наставници и сарадници као центар промена у високом образовању“.  Овај престижни догађај биће организован у Врњачкој Бањи, хотел „Фонтана“, под окриљем Факултета техничких наука и Универзитета у Новом Саду.Скуп ТРЕНД 2024 окупиће представнике државних институција, универзитета, академске заједнице и студенте, пружајући јединствену прилику за размену трендова развоја, искуства и идеја у вези са кључним питањима високог образовања. На овогодишњем скупу биће организоване традиционалне сесије које ће створити основу за дискусију. Посебно истичемо три додатне сесије које ће обогатити овогодишњи догађај:1. Панел дискусија: „Трендови у бизнис образовању“   Датум: Среда, 7. фебруар 2024.   Време: 21:00 - 22:00hОпис: Сазнајте више о теми бизнис/пословног образовања у савременим условима развоја привреде и геостратешких и геополитичких трендова.2. Округли сто: „У сусрет променама начина финансирања високошколских установа“   Датум: Четвртак, 8. фебруар 2024.   Време: 17:00 - 18:45hОпис: Сазнајте више о предлозима и ставовима представника државних институција и високошколских установа у вези са планираним променама у начину финансирања високошколских установа.3. Радионица: „Разумевање и примена одабраних образовних принципа“   Датум: Четвртак, 8. фебруар 2024.   Време: 20:00 - 22:00hОпис: Кроз радионицу изучавамо образовне принципе из књиге How Learning Works. Радећи у мањим групама, примењујемо принципе на наше предмете како бисмо створили основно разумевање, након чега прелазимо на општу дискусију са којом затварамо радионицу.Све релевантне информације о Скупу, укључујући детаље о регистрацији и програму, доступне су на званичном сајту Скупа: www.trend.uns.ac.rsОчекујемо Ваше присуство на предстојећем скупу ТРЕНД 2024 који ће бити кључан корак ка унапређењу високошколског система.

Вест:Студенти студијског програма Мерење и регулација, заједно са студентима модула Мерно-информациони системи (у оквиру Е1) и студентима студијског програма Биомедицинско инжењерство посетили су компанију Микроелектроника 17. јануара 2024. године. Стручну посету је водио доцент др Ђорђе Новаковић, руководилац Лабораторије за мерно-информационе системе ФТН.Компанија Микроелектроника је изградила изузетно цењен међународни и српски бренд у области електротехнике и рачунарства, и препозната је на Факултету техничких наука као компанија која даје јединствене могућности за стручну праксу студената. Такође, компанија Микроелектроника је постала позната и по континуалним донацијама вредне и најсавременије опреме за потребе наставе на Факултету техничких наука.Директор компаније Небојша Матић представио је студентима историјат, достигнућа, актуелно стање и даље смерове развоја компаније, а посебно могућности стручне праксе на инжењерским пословима пројектовања и развоја хардвера, фирмвера и софтвера. Током обиласка развојних одељења и производних погона, студенти су се, у форми интерактивне комуникације са запосленима, упознали са детаљима пројектантских послова и производних активности у компанији, и одговарајућим начинима извођења стручних пракси.

Вест:Поштоване колегинице и колеге, постављен је Нацрт распореда наставе за летњи семестар школске 2023/2024. године у делу Распореди и реализација.Молимо Вас да пажљиво погледате Нацрт распореда за летњи семестар и да све примедбе на нацрт распореда доставите најкасније до 30. јануара 2024. до 12:00 часова. Примедбе се достављају на адресу: ftnraspored@uns.ac.rs путем обрасца који се налази у делу Распореди и реализација.Почетак наставе за све студенте је у понедељак 19. фебруара 2024. године. Продекан за наставуПроф. др Купусинац Александар

Вест:У суботу, 27. јануара 2024. године са почетком у 12.00 часова у Свечаној сали Факултета техничких наука биће уприличена традиционална Светосавска свечаност.У оквиру Свечаности доделиће се Светосавска награда најбољим студентима Факултета техничких наука у претходној години и промовисаће се мастер инжењери и струковни мастер инжењери ФТН-а.У прилогу вести можете погледати списак најбољих студената у промоцији мастер инжењера који ће бити промовисани.

Вест:Обавештавају се студенти који користе кредит по први пут да документацију (исправно попуњену меницу, Образац бр. 6 - ИЗЈАВА ЖИРАНТА и очитану личну карту жиранта) могу предати у Библиотеци ФТН-а до 20. фебруара 2024. године у периоду од 10 - 13 часова.

Вест:Универзитет у Новом Саду расписује јединствени Јавни позив за пријаву особља за Erazmus+ одлазну мобилност са Универзитета у Новом Саду према високошколским установама из држава чланица ЕУ и трећих земаља придружених Програму (раније познате као Програмске земље - чланице ЕУ, Северна Македонија, Исланд, Лихтенштајн, Норвешка, Турска).•	ТРАЈАЊЕ ЈАВНОГ ПОЗИВА (КОНКУРСА):15.	јануар 2024. – 12. фебруар 2024. године•	РОК ЗА ПОДНОШЕЊЕ ПРИЈАВА:понедељак, 12. фебруар 2024. године до 23.59 часоваКандидати заинтересовани за детаље конкурса информације о пријави могу пронаћи ОВДЕ

Вест:Факултет техничких наука и Институт за ратарство и повртарство „Институт од националног значаја за Републику Србију“, закључили су у уторак, 16. јануара 2024. године Споразум о научно-истраживачкој сарадњи и сарадњи у области високог образовања. Сврха Споразума је успостављање и регулисање сарадње између Факултета и Института у областима науке, високог образовања и ширење (трансфера) знања, у циљу развијања и унапређења образовних, научних и истраживачких капацитета обе институциј, као и заједничког аплицирања на међународним и националним пројектима. Закључивању уговора присусуствовали су в. д. декана ФТН-а, проф. др Борис Думнић, државна секретарка у Министарству просвете, проф. др Маријана Дукић Мијатовић, директор Института, проф. др Јегор Миладиновић, председница Управног одбора Института, проф. др Драгана Латковић као и сарадници Института. „Порука са данашњег скупа је успостављање добре сарадње, сарадње на здравим основама којом желимо да подигнемо ниво конкурентности и квалитета научно истраживачких и високообразовних институција на подручју Републике Србије“ навео је професор Думнић. Представници Института за ратарство и повртарство радују се заједничким пројектима и сарадњи са највећим Факултетом у Србији док је државна секретарка у свом обраћању истакла да су сарадње попут ове значајне јер обезбеђују квалитетније образовање и квалитетније студијске програме. 

Вест:У понедељак, 15. јануара 2024. године компанија Дифол д.о.о. донирала је Факултету техничких наука, Департману за графичко инжењерство и дизајн графичку машину Roland XC-540. Донацију је у име ФТН-а примио в. д. декана проф. др Борис Думнић коју је уручио Ђорђе Лукић, извршни директор Дифола д.о.о. Ова донација је изузетно значајна јер ће помоћи реализацији студијских програма који се изводе на Департману за графичко инжењерство и дизајн а студентима омогућити да раде на најсавременијој опреми и да се лако прилагоде реалним индустријским условима који их очекују у будућем пословном окружењу. Ова донација уједно представља још један пример успешне сарадње образовне институције и привреде.

Вест:Универзитет у Новом Саду расписује Конкурс за избор студената за похађање Студентске стручне праксе у јавној управи 2023/24. године. Програм студентске стручне праксе у јавној управи спроводи се као вид подршке јавне управе високошколским установама да својим студентима омогуће да поред теоријских знања, стекну и практичне вештине (које су предвиђене у исходима учења на студијским програмима који их оспособљавају за развој и примену научних и стручних достигнућа).  Период реализације стручне праксе 4. март - 1. јул 2024. године  Трајање стручне праксе Студенти полазници стручне праксе похађају праксу у трајању до 80 часова (четири недеље по четири часа дневно). Након стручне праксе, студенту се издаје потврда о обављеној стручној пракси, која обезбеђује одређени број ЕСПБ, у складу са прописима.  Ко може конкурисати? Програм стручне праксе намењен је студентима на студијама првог и другог степена студија. За студенте Факултета техничких наука намењено је 20 места. Назив органа који спроводе стручну праксу, потребну документацију и начин пријаве можете погледати у прилогу. Рок за пријаву: 25. јануар 2024. године

Вест:Обавештавамо студенте прве године докторских студија да ће се завршно предавање из предмета Метод научног рада одржати у среду, 24. јануара 2024. године, од 18:00 часова у Свечаној сали ФТН-а.

Вест:Поштоване колеге, поштовани студенти, обавештавамо Вас да, у складу са Закључком Владе Републике Србије, Факултет техничких наука Универзитета у Новом Саду неће радити у понедељак, 08. јануара 2024. године. 

